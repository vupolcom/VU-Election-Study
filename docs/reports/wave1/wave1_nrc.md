---
title: 'VU 2021 Election Study: Media aandacht van politici en de waardering van kiezers'
author: "Mariken van der Velden"
permalink: reports/wave1/
output: 
  md_document:
    toc: yes
    preserve_yaml: yes
---

-   [Politici in de Media](#politici-in-de-media)
-   [Kiezersperspectief](#kiezersperspectief)

Politici in de Media
====================

Met de campagne in de stijgers, zullen we zien dat politici de komende
meer en meer in de media verschijnen. Om te kijken waar welke politici
het meest zichtbaar zijn, kijken we naar de 5 grote Nederlandse kranten
(AD, De Telegraaf, de Volkskrant, NRC en Trouw), en de TV programma’s
EenVandaag, M, Nieuwsuur, NOS Journaal, Op1 en de Vooravond. Het
bovenste gedeelte van onderstaand figuur laat de zichtbaarheid in de
kranten zien. Van alle kranten krijgt 50Plus het meeste aandacht van de
NRC. Dat geldt ook voor het CDA, D66, FvD, PVV en de SGP – dus
waarschijnlijk besteed de NRC het meeste aandacht aan politiek. Het CU
wordt vaker genoemd in de Volkskrant en De Telegraaf noemt GL en Klaver
het meeste.

Over de partijen heen, kunnen we stellen dan in de kranten AD, de
Volkskrant en Trouw doet over de afgelopen 3 weken de VVD met Mark Rutte
het het beste in termen van zichtbaarheid. De PvdA is eind januari,
gedurende de toeslagenaffaire en het aftreden van Asscher, veel te zien.
In het NRC is begin januari het CDA de koploper in termen van
zichtbsarheid. In De Telegraaf doet ook GroenLinks mee in het krijgen
van meer aandacht dan de andere partijen.

Het onderste gedeelte van onderstaand figuur laat zien dat voor de
meeste tv-programma’s de politieke partijen en hun lijsttrekker 1 keer
per avond genoemd worden – Note: het gaat om de ondertiteling die we
hier analyseren. Dit patroon is anders voor WNL’s Goedemorgen Nederland
(links in onderstaand figuur), waar we zien dat de VVD en het CDA aan
het eind van januari het meeste aandacht kreeg. Meer recentelijk zijn
dat 50PLus, SGP en de PVV.

<a name="visibility media"></a>

<img src="visibility media-1.png" alt="Politici's Zichtbaarheid in de Media"  />
<p class="caption">
Politici’s Zichtbaarheid in de Media
</p>

<img src="visibility media-2.png" alt="Politici's Zichtbaarheid in de Media"  />
<p class="caption">
Politici’s Zichtbaarheid in de Media
</p>

Kiezersperspectief
==================

In het linker gedeelte van onderstaand figuur is te zien dat van alle
lijsttrekkers is Mark Rutte (VVD) voor kiezers het meest zichtbaar in de
media. Hij wordt op de voet gevolgd door Geert Wilder (PVV), Wopke
Hoekstra (CDA), en Thierry Baudet (FvD). Lijsttrekkers Gert-Jan Segers
(CU), Kees van de Staaij (SGP), Esther Ouwehand (PvdD), Liane den Haan
(50+), en Farid Azarkan (Denk) worden door de kiezers als zeer
onopvallend aangemerkt. Dat is vooral voor regeringspartij CU opvallend,
omdat regeringsparijen vaak opvallender zijn dan oppositiepartijen.

In het rechter gedeelte van onderstaand figuur wordt weergegeven of de
lijstrtekkers en hun politieke partij positief of negatieve media
aandacht kregen in de ogen van de kiezer. De gemiddeldes laten zien dat
als politici voor kiezers zichtbaar waren in de media, dat het dan
meestal positief was - bijna alle politici krijgen een score van 5.5 of
hoger. Dit geldt alleen niet voor Wilders, Azarkan en Baudet. Die vallen
voornamelijk negatief op in het nieuws, aldus de kiezer.

<img src="Media Performance Politiek - algemeen-1.png" alt="Media Performance Politiek - algemeen"  />
<p class="caption">
Media Performance Politiek - algemeen
</p>

Wanneer we specifieker kijken naar wat mensen vinden van de
lijstttrekkers in de media als a) je voor de partij stemt (paarse staven
in onderstaand figuur); b) je de partij graag in de nieuwe regering zien
(blauwe staven in onderstaand figuur); c) je nog een zwevende kiezer
bentt (groene staven in onderstaande figuur); en d) je niet gaat stemmen
(gele staven in onderstaand figuur).

Voor de meeste politici geldt dat ongeacht of je op de partij stemt of
deze partij graag in de nieuwe regering ziet, de lijsttrekker even
(on)opvallend is (linkerzijde van onderstaand figuur). Het partoon wie
opvalt en wie niet is vrijwel hetzelfde als het algemene partoon zoals
beschreven bij bovenstaand figuur.

Voor de niet-stemmers geldt dat voor hen alleen Rutte en Wilders
enigszins opgevallen zijn in de media. Wanneer we kijken naar de
waardering van de politici in de media, in de rechterzijde van
onderstaand figuur, is het opvallend dat als niet-stemmers Van der
Staaij in de media zagen, zij heel veel waardering voor hem hebben: het
hoogste gemiddelde. Deze groep heeft weer een veel lagere waardering
voor Rutte, als deze hem is opgevallen in de media.

Voor de rest laat de rechterzijde van onderstaand figuur zien, dat de
waardering tussen de vier type stemmersgroepen niet verschilt. Alle
gemiddeldes, behalve die van Denk en FvD, schommelen rond de 5, wat
aangeeft dat in alle vier type kiezersgroepen mensen de lijsttrekkers’
media optredens zowel positief als negatief beoordelen.

<img src="Media Performance Politiek - kiezersgroepen-1.png" alt="Media Performance Politiek - Kiezersgroepen"  />
<p class="caption">
Media Performance Politiek - Kiezersgroepen
</p>

Onderstaand figuur zoomt nog verder in op het mediagebruik (krant,
socials en tv) van de verschillende kiezersgroepen. In het panel
linksboven van onderstaand figuur zien we hoe zichtbaar politici waren
voor kiezers die nauwelijks (minder dan 3 dagen per week) de krant lazen
in de afgelopen twee weken; middenboven en rechtsboven laat
respectievelijk zien hoe zichtbaar politici waren voor kiezers die
nauwelijks social media gebruiken en tv kijken. In de middelste rij van
onderstaand figuur zien we hoe zichtbaar politici waren voor kiezers die
regelmatig (3-5 dagen per week) de media (krant, socials en tv)
gebruiken. De onderste rij van onderstaand figuur laat hetzelfde zien
voor kiezers die vaak (meer dan 5 dagen per week) de media (krant,
socials en tv) gebruiken.

Het patroon is over de 9 verschillende panels grofweg hetzelfde:
ongeacht mediatype en -gebruik is Rutte, gevolgd door Wilders, het meest
zichtbaar en de lijsttrekkers Esther Ouwehand (PvdD) en Liane den Haan
(50+) het minst. Wat we ook ongeacht mediatype en -gebruik zien is dat
als je niet van plan bent om te gaan stemmen, de lijsttrekkers minder
opvallend zijn dan voor de mensen die wel van plan zijn te gaan stemmen.

Wat vooral opvalt is de zwevende kiezer die regelmatig tv gebruikt
(midden-rechter panel van onderstaand figuur). Voor deze groep zijn alle
politici behalve Rutte meer opvallend dan voor de mensen die al weten
dat ze op die partij gaan stemmen dan wel de partij graag terug in de
regering zien. Dit zou erop kunnen wijzen, omdat we weten dat de meeste
mensen tv gebruiken om informatie te krijgen over politieke
actualiteiten, dat deze groep zich echt aan het opmaken is om hun keuze
nu al te maken, met nog 3,5 week of campagnes te gaan.

<img src="Media Performance Politiek - kiezersgroepen + mediatype-1.png" alt="Media Performance Politiek - kiezersgroepen + mediatype"  />
<p class="caption">
Media Performance Politiek - kiezersgroepen + mediatype
</p>

Onderstaand figuur laat zien hoe de waardering voor de lijsttrekkers
verschilt per mediatype en -gebruik voor de 4 type kiezersgroepen, zien
we dat de niet-stemmers voornamelijk opvallen. Hoewel de bovenstaande
figuren steeds laat zien dat voor deze groep politici minder opvallen,
als ze dan opvallen dan zijn het vooral de kleinere partijen en de
christelijke partijen waar zij erg tevreden over zijn. Dit is nog het
duidelijkst te zien voor de groep niet-stemmers die regelmatig de krant
leest (midden-linker panel van onderstaand figuur), maar het is ook te
zien voor degenen die vaak socials of tv gebruiken om iets te weten te
komen over politieke actualiteiten.

Voor de groep die vaak media grbruikt, zien we dat veel politici hoger
gewaardeerd worden als ze in de media kwamen voor de zwevende kiezer dan
voor de kiezers die op de betreffende partij zouden stemmen of de partij
graag in de nieuwwe regering zien. Dit geldt bijvoorbeeld voor Wopke
Hoekstra - voor het “schaatsincident” tenminste.

<img src="Media Performance Politiek - kiezersgroepen + mediatype2-1.png" alt="\label{fig:mediawaard}Figuur 4"  />
<p class="caption">
Figuur 4
</p>

In onderstaand figuur kijken we naar het media gebruik van de zwevende
kiezer, vergeleken met degenen die hun stem al zeggen bepaald. Kijkend
naar geschreven media, waar zowel de geprinte krant, de websites als de
niewsapps onder vallen, laat het linker panel van onderstaand figuur
zien dat zwevende kiezers geen Elsevier, Vrij Nederland of HP/de tijd
lezen noch de websites van *Joop* en *The Post Online* bekijken. De
zwevende kiezer maakt net zoals de “zekere kiezer” evenveel gebruik van
de *nu.nl* website en app. Ook lezen beide groepen even vaak lokale of
regionale dagbladen. Zwevende kiezers maken vaker gebruik van *Blendle*
en lezen de *Groene Amsterdammer* vaker. De “zekere kiezer” leest vaker
traditionele kranten zoals *AD*, *de Volkskrant*, *NRC*, en *Trouw*. *De
Telegraaf* wordt door beide groepen evenveel gelezen.

Wat ook opvalt is dat de zwevende kiezer vaker dan de “zekere kiezer”
andere kranten, blogs of apps gebruikt dan de meest voorkomenden. Let
wel, dit is een zeer kleine groep kiezers. Kijkend naar wat deze
zwevende kiezers dan aangeven voor andere geprinte kranten (`N = 11`),
zeggen de respondenten ofwel Nu.nl ofwel geen kranten. Dat eerste zegt
iets over deze mensen hun mediageletterdheid, blijkaar wordt door
sommige mensen nu.nl als een krant gezien. Voor andere blogs wordt [*de
poldercast*](https://poldercast.buzzsprout.com/1565048/7539340), een
engelse podcast serie over de TK2021 verkiezingen door twee zelfbenoemde
*political nerds*. Voor andere sites gaat het om Jensen, Google, ad.nl,
CNN, en the New York Times. Ter vergelijking, de zekere kiezer noemt
Reformatorisch Dagblad en Parool als andere kranten; Jensen, mails van
Wilders, MSN, RTL niews en websites van politieke partijen (SGP, SP, en
VVD) als alternatieve nieuwsblogs; en voornamelijk regionale
nieuwszenders als alternatieve websites.

Kijkend naar het middelste panel van onderstaand figuur, zien we dat
*Facebook* het populairste sociale medium is, gevolgd door *Whatsapp*,
voor zowel zwevende als “zekere” kiezers. *Twitter* en *Instagram*
worden minder vaak gebruikt door de zwevende kiezer. *Youtube* wordt
door zowel zwevende als zekere kiezers als derde meeste gebruikt onder
de sociale media opties. Kijkend naar de TV opties in de rechterzijde
van onderstaand figuur, zien we ook dat veel kiezers (zwevend of niet)
kijken naar eigen kanalen van politici en opiniemakers. Ongeveer
evenveel mensen geven aan dit als nieuwsbron te gebruiken als het *NOS
journaal*. Zwevende kiezers kijken niet naar *Hart van Nederland*, en
ook minder naar *M*, *Nieuwsuur*, *Eenvandaag*, *De Vooravond*, *Zondag
met Lubach*, *Beau* en *WNL opiniemakers*. Ze kijken meer dan de zekere
kiezer naar *Jinek* en *Dit was het nieuws*.

<img src="Mediagebruik Zwevende Kiezers-1.png" alt="Mediagebruik Zwevende Kiezers"  />
<p class="caption">
Mediagebruik Zwevende Kiezers
</p>
