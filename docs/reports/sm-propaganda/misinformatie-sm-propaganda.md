---
title: 'VU 2021 Election Study: Misinformatie Twitter'
author: "Mariken van der Velden & Andreu Casas"
permalink: reports/sm-propaganda/
output: 
  md_document:
    toc: yes
    preserve_yaml: yes
---

-   [Verspreiden van Informatie](#verspreiden-van-informatie)
-   [Ontvangbaar voor misinformatie](#ontvangbaar-voor-misinformatie)

Verspreiden van Informatie
==========================

In onderstaande figuur is te zien welke woorden Mark Rutte (zowel
persoonlijk als ambtsaccount), Wopke Hoekstra, Gert-Jan Segers en Sigrid
Kaag sinds het begin van de verkiezingscampagne het meest voorkomen.
Rutte spreekt het meest over de coronacrisis en gerelateerde maatregelen
waar “we” ons samen aan moeten houden. De overige lijstrekkers van
partijen die de huidige demissionaire regering vormen spreken ook over
de coronacrisis, maar gebruiken ook woorden van hoop – mooie, nieuwe,
\#nudoorpakken. Duidelijk wordt dat op basis van deze woorden er geen
aanleiding is om aan te nemen dat het hier om misinformatie gaat.

<img src="sharing on twitter - coalitiepartijen-1.png" alt="Regeringspartijleiders op Twitter"  />
<p class="caption">
Regeringspartijleiders op Twitter
</p>

Download data: \[[Politici’s meestgebruikte
woorden](Politici_s_meestgebruikte_woorden.csv)\]

Kijkend naar de oppositiepartijen, zien we dat Farid Azarkan
(@F\_azarkan) van Denk veel berichten *retweet*. Verder valt op dat er
veel over racisme, moties, het kabinet en discriminatie gepraat wordt.
Nadere inspectie van de data laat zien dat het hier niet gaat over
desinformatie, of informatie van misleidende aard. Klaver (@jesseklaver)
van GroenLinks heeft het voornamelijk over perspectief vooor jongeren en
over een nieuwe toekomst van Nederland – geen reden om aan te nemen dat
het gaat over desinformatie, of informatie van misleidende aard.
Hetzelfde geldt voor Lilian Marijnissen (@MarijnissenL) van de SP, Ester
Ouwehand (@esterouwehand) van PvdD, Kees van der Staaij (@keesvdstaaij)
van de SGP, Liane den Haan (@LiandedenHaan) van 50Plus, en Lilianne
Ploumen (@PloumenLilianne) van de PvdA. Kijken naar de woorde die Geert
Wilders (@geertwilderspvv) van de PVV het meest gebruikt, zien we
woorden als vrijheid, avondklok, motie, 17 maart, en \#corona(virus).
Inspectie van de data laat veel kritiek op het (demissionaire) kabinet
zien, en ideologisch sterk gekleurde informatie – maar het lijkt meer op
framing van bijv. het immigratiedebat dan echt bewuste misinformatie.
Kijkend naar de woorden die Thierry Baudet (@thierrybaudet) van FvD het
meest gebruikt, en na inspectie van de data, zien we meerdere berichten
met informatie die onjuist is. Daarnaast zien we ook dat Baudet als
enige samenzeerders retweet, zoals bijvoorbeeld @wierdduk.

<img src="sharing on twitter - oppositiepartijen-1.png" alt="Regeringspartijleiders op Twitter"  />
<p class="caption">
Regeringspartijleiders op Twitter
</p>

Download data: \[[Politici’s meestgebruikte
woorden](Politici_s_meestgebruikte_woorden.csv)\]

<img src="sharing on twitter - oppositiepartijen2-1.png" alt="Regeringspartijleiders op Twitter (2)"  />
<p class="caption">
Regeringspartijleiders op Twitter (2)
</p>

Download data: \[[Politici’s meestgebruikte
woorden](Politici_s_meestgebruikte_woorden.csv)\]

Ontvangbaar voor misinformatie
==============================

Kijkend naar wie er naar politici hun eigen kanalen kijken (`N==893`) –
een kanaal waarvan we weten dat er meer misinformatie circuleert – zien
we in onderstaand figuur dat ongeveer evenveel mannen als vrouwen
aangeven dit als bron voor politieke informatie te gebruiken – er is ook
een gelijke spreiding over leeftijd. Daarnaast is deze groep het vaakst
laagopgeleid, en woont bijna nooit in 1 van de 3 grote NL steden. Mensen
die dit kanaal gebruiken om iets te weten te komen over politiek en
actualiteiten zijn over het algemeen nog zwevende kiezers die wel van
plan zijn om te gaan stemmen en zijn meestal niet links-georienteerd.
Ook komen zij eigenlijk alleen tegen bekenden (familie en vrienden) uit
voor hun mening over gevoelige politieke onderwerpen. In termen van
vertrouwen, heeft de grootste groep veel vertrouwen in de wetenschap en
zouden zich ook zeker laten vaccineren. Voor de overige instituties – Nl
politiek, EU, journalistiek, democratie, en banken en grote bedrijven –
geeft de grootste groep een 4-6 als rapportcijfer.

<img src="kiezers en misinformatie-1.png" alt="Wie kijkt er naar eigen kanalen politici"  />
<p class="caption">
Wie kijkt er naar eigen kanalen politici
</p>

Download data: \[[Kijken-eigen-kanalen](Kijken_eigen_kanalen.csv)\]

Een ander veel genoemd medium waar misinformatie circuleert is
alternatieve blogs. Er zijn aanzijnlijk minder kiezers (`N=21`) die
hiervan gebruik maken als bron voor politieke informatie. In onderstaand
figuur zien we een vergelijkbaar patroon – maar door het lage aantal
mensen, zou dit een overinterpretatie van de data kunnen zijn.

<img src="kiezers en misinformatie2-1.png" alt="Wie kijkt er naar alternatieve blogs"  />
<p class="caption">
Wie kijkt er naar alternatieve blogs
</p>

Download data:
\[[Bekijken-alternatieve-blogs](Bekijken_alternatieve_blogs.csv)\]

Een derde veel genoemd medium waar misinformatie circuleert is
alternatieve blogs. Er is een aanzijnlijk gedeelte van de kiezers
(`N=432`) die hiervan gebruik maken als bron voor politieke informatie.
In onderstaand figuur zien we dat ongeveer evenveel mannen als vrouwen
aangeven dit als bron voor politieke informatie te gebruiken – er is ook
een gelijke spreiding over leeftijd. Daarnaast is deze groep het vaakst
medium opgeleid (MBO), en woont het minst vaak in het noorden van NL of
in 1 van de 3 grote NL steden. De grootste groep mensen die dit kanaal
gebruiken om iets te weten te komen over politiek en actualiteiten zijn
van plan om te gaan stemmen en dan meestal op de VVD en zijn meestal
niet links-georienteerd. Ook komen zij eigenlijk alleen tegen bekenden
(familie en vrienden) uit voor hun mening over gevoelige politieke
onderwerpen. In termen van vertrouwen, heeft de grootste groep veel
vertrouwen in de wetenschap en zouden zich ook zeker laten vaccineren.
Voor de overige instituties – Nl politiek, EU, journalistiek,
democratie, en banken en grote bedrijven – geeft de grootste groep een
4-6 als rapportcijfer.

<img src="kiezers en misinformatie3-1.png" alt="Wie gebruikt Whatsapp voor Politiek Nieuws"  />
<p class="caption">
Wie gebruikt Whatsapp voor Politiek Nieuws
</p>

Download data: \[[Gebruik-whatsapp](Gebruik_whatsapp.csv)\]

Een vierde veel genoemd medium waar misinformatie circuleert is
Telegram. Ook voor dit medium is er slechts een klein gedeelte van de
kiezers (`N=41`) die hiervan gebruik maken als bron voor politieke
informatie. Wat hier opvallend is, is dat de grootste groep van deze
mensen van plan is om op de PVV te stemmen
(`21% van 41 is ongeveer 8 mensen`).

`N=41`

<img src="kiezers en misinformatie4-1.png" alt="Wie gebruikt Telegram voor Politiek Nieuws"  />
<p class="caption">
Wie gebruikt Telegram voor Politiek Nieuws
</p>

Download data: \[[Gebruik-telegram](Gebruik_telegram.csv)\]
